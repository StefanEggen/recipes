INGREDIÃ‹NTEN

voor 2 pizzabodems

250 gr bloem
0.5 zakje instant gist (3,5 gr)
0.5 theelepel suiker
150 ml lauw water
0.5 theelepel zout
2 eetlepels olijfolie

BEREIDING
Roer de gist en de suiker door 50 ml van het lauwe water. Roer de bloem en het zout door elkaar in een kom en maak een kuiltje in het midden. Giet het gist mengsel er in en roer door de bloem. Giet daarna de rest van het water en de olijfolie er bij. Kneed het deeg goed met je handen door elkaar tot het niet meer plakt en elastisch begint te worden. Maak een bal van het deeg en doe deze terug in de kom en dek af met een iets vochtige schone theedoek en laat 45 min rijzen op een warme plek in het huis.

Verwarm de oven op 240 graden. Als het deeg gerezen is neem je de bal uit de kom en verdeel je deze in 2 gelijke ballen. Bebloem een werkoppervlak en rol een bal pizzadeeg uit tot ongeveer 4 mm dikte en leg op een bakplaat met bakpapier. Verdeel pizzasaus en toppings er over en bestrooi met kaas. Bestrijk de randen van de pizza met een dun laagje olijfolie. Bak de pizza ongeveer 10 tot 15 minuten knapperig in de oven.

Tips voor het maken van pizzadeeg:
Je kunt pizzadeeg ook invriezen. Maak een grote hoeveelheid pizzadeeg en verdeel dit in porties voor 1 bodem. Doe de deegballen in een goed afgesloten zak of bak en bewaar deze in de vriezer. Als je weer pizza wil maken laat je het deeg ongeveer 2 uur op kamertemperatuur ontdooien.

De oven moet goed heet zijn, bak de pizza bij voorkeur op een temperatuur van 240 graden. Zo wordt de bodem lekker krokant

Kijk ook tussen mijn pizzarecepten voor veel lekkere inspiratie!